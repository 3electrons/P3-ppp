Żeby stworzyć prawdziwie skuteczny społeczno-polityczny system decyzyjny, potrzeba synergii działań na wielu płaszczyznach. Zaprojektowanie fundamentalnych zasad zarówno Demokracji Bezpośredniej, a tym bardziej Demokracji Płynnej i wynikających z nich mechanizmów, jest nielada wyzwaniem i w zasadzie niemożliwe do wykonania tylko przez jeden, a nawet 2 z 3 sektorów polskiej sceny publicznej. 

Aby to miało praktyczny sens, a zarazem było konsensusem wypracowanym przez wszystkich obywateli, firmy i instytucje, niezbędna jest współpraca, wręcz symbioza, wszystkich 3. sektorów, niekoniecznie na wszystkich etapach. Od pomysłu i projektu, przez bezpieczeństwo, na wcieleniu takich zmian w życie. Od eksperymentowania na małych grupach, jak szkoła czy firma i sprawdzania jak to się sprawdza, na finalnym celu, jakim jest wprowadzenie tych mechanizmów w życie.

Zajmiemy się poniżej pobieżną analizą wszystkich trzech sektorów, ale skupimy się dokładniej na rolach, jakie poszczególne podmioty, czy osoby, mogą odegrać w kształtowaniu, a później wykonaniu tego arcytrudnego zadania, jakim jest docelowa implementacja BBLD na ziemiach polskich.



Sektor obywatelski, tak zwany 3. sektor. 
Zacznijmy od końca drabinki przewidzianej w naszej konstytucji, ponieważ akurat tak się układa stos proponowanych przez nas (na wstępie), zależności.

Jak sama nazwa wskazuje, to wszelkiego rodzaju aktywności obywateli i organizacji pozarządowych (NGO - Non Goverment Organization), czyli fundacje i stowarzyszenia, mające na celu szeroko-pojęte działania "pro publico bono". Na samym wstępie wydawałoby się, że jest to naturalna opcja dla takiej inicjatywy, jaką jest koncepcja DB, czy BBLD, ale kto wie? Może tylko powierzchownie?

Jak przeanalizujemy wszelkie za i przeciw, będziesz mógł, drogi czytelniku, zwizualizować sobie wszelkie potencjalne scenariusze i przepuścić je przez swoje filtry zdrowego rozsądku, ale załóżmy na wstępie (mam nadzieję, że błędnie), że wyżej wymienione fundacje i stowarzyszenia, w smutnej, szarej rzeczywistości, nie zachowują się i nie działają tak wspaniale, jak głoszą ich górnolotne statuty oraz zarządy ich strzegące. 



Pro publico bono
Pro publico bono

Z racji tego, że nie ma tam, a przynajmniej nie powinno być na piedestale interesów finansowych, aktywności tego typu nie są "opłacalne" z ekonomicznej perspektywy, dlatego też często poziom zaangażowania takich działaczy jest przez to niższy, albo wręcz skrzywiony. 



Co znaczy, skrzywiony? 

Polega to na tym, że zarządy decydujące o środkach finansowych z datków lub grantów w ich dyspozycji, przeznaczają je na działania, które potrzebują akurat usług firm czy osób zaprzyjaźnionych, a niekoniecznie najlepszych, czy niezbędnych do spełniania celów statutowych... koło się zazwyczaj szybko zamyka i wykrzywia zwierciadło. 

Dodatkowym problemem jest tzw. "drenaż mózgów", polegający na wyssaniu wykwalifikowanych zasobów ludzkich do pierwszych dwóch sektorów, czyli firm, budżetówki, lub spółek skarbu państwa. Dzieje się tak z prostej przyczyny. Tam się z definicji po prostu lepiej zarabia, lub żyje "pewniej", choć oczywiście zawsze są wyjątki, potwierdzające tylko regułę. 

Bez uczciwie pozyskanych pieniędzy, przekazanych uczciwie na swoje cele statutowe, a nie interesy osób z zarządu i ich bliskich, nie jesteśmy w stanie budować fundamentów, ponieważ wcześniej czy później, może dojść do sytuacji, gdzie konflikt interesesów wewnątrz danej organizacji, będzie tak duży i lawinowy, że niemożliwy wręcz do powstrzymania. Jak się przed tym uchronić? Jak wyeliminować potencjalne problemy? Dopiero nad tym pracujemy i mamy nadzieję, że nam w tym pomożesz ;)



Sektor prywatny
W ten oto sposób, ustalając, że pieniądze są potrzebne, przechodzimy płynnie do drugiego sektora, jakim jest działalność gospodarcza i wszelkie jej odmiany. Od jednoosobowej działalności gospodarczej, przez spółki, na korporacjach skończywszy. 

Na samym wstępie, bo to bardzo istotne dla dalszego toku rozumowania, należy odczarować słowo "biznes", które jest motorem napędowym całego sektora prywatnego, gdzie przynajmniej co do jednego, nie ma żadnych wątpliwości. Z definicji liczy się tylko kasa, zysk i wzrost. Bardzo łatwo zdemonizować te wszystkie siły napędowe kierujące firmami i zaszufladkować je pejoratywnie, a przez to pominąć prawdziwe atuty, którymi są wydajność i innowacyjność, a te z kolei są NIEZBĘDNE do stworzenia tych rozwiązań.



Bardzo częstym problemem takiego postrzegania świata zakładając, że biznes jest zły, jest czychająca zza węgła, nieunikniona hipokryzja, której raczej nikt nie lubi. Zaprzeczając fundamentalnym potrzebom ludzkim, jakim jest dolna część Piramidy Masłowa, nie jesteśmy w stanie osiągnąć tych wyższych... czy się to komuś podoba, czy nie. Zagłodzony rzeźbiarz z gwoździem zamiast dłuta, nie zrobi arcydzieła z marmuru tylko "dla sztuki", lub "dla idei", bo go zwyczajnie nie będzie na to stać. Bez wolnorynkowego kupca, czy szerokopojętego mecenasa, ten projekt, po prostu nie będzie miał racji bytu, ale czy będzie nadal czysty i wolny gdy się "sprzeda", to już kwestia dyskusyjna…

Z drugiej jednak strony, kierowanie się tylko i wyłącznie interesem rozumianym przez pieniądze, lub udziały w spółkach, może najprawdopodobniej, najszybciej skrzywić perspektywę. O ile we wszystkich, okrzepniętych branżach, jest to absolutnie normalne... ba!... nawet wskazane, o tyle, problem pojawia się inny... wręcz bezprecedensowy, ponieważ DB, czy BBLD, nie może być traktowana jak tylko kolejny produkt cyfrowy.

Jak możemy zaufać danej firmie, że zrobi coś, z czego nie będzie miała korzyści majątkowych, a jednocześnie będzie jej się to opłacało? Patrząc na to z perspektywy prawa o spółkach, mogłoby to być wręcz oskarżeniem dla zarządu o działanie na niekorzyść danej spółki, bądź NGO, dlatego wpadamy w bardzo prawdopodobny konflikt interesów.

Pomimo powyższych wątpliwości, nie wyobrażamy sobie osiągnięcia sukcesu, bez sektora prywatnego, ponieważ albo nie będzie nas na to stać, albo nie będziemy mieli wystarczająco wykwalifikowanych kadr, a za tym 'know-how', które skupiają się akurat w II. sektorze.



Sektor publiczny
Na samym szczycie tej naszej, narodowej drabiny, znajdują się instytucje państowe, które stoją na straży praw i konstytucji, które regulują wszelkie aspekty działalności aparatu państowego. Od szkolnictwa, przez ZUS, szpitale i urzędy, na partiach politycznych, sejmie i prezydencie, skończywszy.





Ostatecznym celem całego projektu jest zmiana ordynacji wyborczej, bez której nie da się ostatecznie zaimplementować mechanizmów Płynnej Demokracji, kóre po pierwsze, muszą działać w oparciu o Konstytucję RP, a na dodatek być komplementaryjne, czyli nieobowiązkowe. Nikt z nas nie chce robić rewolucji, bo potrafimy wyciągać wnioski z historii, a na dodatek, zmiany, które chcemy zaproponować, nie kłócą się nijak, z duchem obecnej konstytucji. 

Wiedząc powyższe, ostatnim, a tak na prawdę pierwszym w hierarchii, fundamentalnym elementem jest właśnie I. sektor, a dokładnie parlament. Nie ma innej legalnej opcji żeby wprowadzić takie zmiany w sposobie delegowania głosu wyborczego, niż zaproponowanie sprawdzonego już rozwiązania i przeprocesowanie ustawy, a potem jej przegłosowania w sejmie. 

Wpadamy tutaj wprowst w politykę, a zarazem partie polityczne, których proponowane zmiany, głównie dotyczą.



Partie polityczne
W interesie wszystkich partii powinno być wzięcie udziału w kształtowaniu nowego modelu i upewnieniu się, że nie faworyzuje on żadnej ze stron politycznej barykady, bo co jak co, ale wszystkie uczciwie działające partie, powinny z definicji, same mieć pewność, że wszyscy gramy na tych samych zasadach... na tak zwanym z angielska "level playing field", gdzie po prostu panuje sportowa zasada, "niech wygra lepszy". 

Zdajemy sobie sprawę z ciężaru, trudności i odpowiedzialności, stojących za taką inicjatywą ustawodawczą i wiemy, że bez stworzenia szerokiej koalicji parlamentarnej, nie ma mowy o wprowadzeniu jej w życie, ale są też dobre strony tego medalu. Politycy, którzy na codzień się nie zgadzają lub wręcz stoją po przeciwnej stronie barykady, mogliby wreszcie współpracować nad wspólnym dobrem, przy aplauzie społecznym.



Podsumowując. Jeżeli nie uda nam się wypracować konsensusu pomiędzy wszystkimi, wyżej pobieżnie przeanalizowanymi sektorami i ich interesami, istnieje uprawnione ryzyko, że pomysł ugrzęźnie gdzieś na marginesie świadomości, albo zostanie wypatrzony przez pojedynczy podmiot lub sektor, przez co nie spełni, podstawowych wymogów ani Demokracji Bezpośredniej, ani Płynnej, które z definicji mają być konsensusem ogólno-społecznym opartym o otwarte oprogramowanie, bezstronne i egzekwowalne zasady, kryptografię rozproszonych rejestrów, a przede wszystkom z uwypukleniem roli ogółu obywateli, jako suwerena, zgodnie z 



Art. 4 Konstytucji RP
Władza zwierzchnia w Rzeczypospolitej Polskiej należy do Narodu.
Naród sprawuje władzę przez swoich przedstawicieli lub bezpośrednio.



Władza suwerenna
Zobacz artykuł na Wikipedii



Tylko poprzez zestawienie wymagań, ograniczeń i konfliktów interesów wszystkich trzech sektorów, jest możliwe stworzenie zdecentralizowanego systemu delegowania, lub cofania głosu, dzięki któremu nasza Konstytucja będzie w pełni chroniona.

